::Telescopio Hubble::1,3,6::::Il telescopio spaziale Hubble (Hubble Space Telescope, o HST) è un telescopio spaziale che fu lanciato in orbita terrestre bassa nel 1990 ed è attualmente operativo. Nonostante esso non sia stato il primo telescopio spaziale, l'Hubble è uno dei più grandi e versatili, ed è ben conosciuto come strumento di ricerca di estrema importanza oltre che vessillo delle scienze astronomiche nell'immaginazione collettiva. L'HST è stato chiamato in onore dell'astronomo Edwin Hubble, ed è uno dei Grandi Osservatori della NASA, assieme al Compton Gamma Ray Observatory, il Chandra X-ray Observatory e il Telescopio spaziale Spitzer.
::Stazione Spaziale Internazionale::0,2,4::::La Stazione spaziale internazionale (nota anche con l'acronimo ISS dall'inglese International Space Station) è una stazione spaziale in orbita terrestre bassa, dedicata alla ricerca scientifica e gestita come progetto congiunto da cinque diverse agenzie spaziali: la statunitense NASA, la russa RKA, l'europea ESA (con tutte le agenzie spaziali correlate), la giapponese JAXA e la canadese CSA-ASC.
::Gran Telescopio Canarie::3,4,5::::Il Gran Telescopio Canarias (GTC), chiamato anche GranTeCan, è un telescopio riflettore con uno specchio primario di 10,4 metri posto su una montagna dell'isola di La Palma, nelle isole Canarie, alla quota di 2267 metri (+ 8[2]). È attualmente (2009) il telescopio singolo con la più grande apertura del mondo[3].
::Sputnik::1,6,0::::Sputnik 1 (Простейший Спутник-1 o Prosteyshiy Sputnik-1, \"semplice satellite 1\")[1] fu il primo satellite artificiale mandato in orbita intorno alla Terra.[2] Venne lanciato dal cosmodromo di Bajkonur dall'Unione Sovietica raggiungendo un'orbita ellittica bassa terrestre il 4 ottobre 1957 [3]; rimase in orbita per tre settimane prima che le sue batterie si esaurissero, quindi continuò a orbitare per altri due mesi prima di rientrare nell'atmosfera distruggendosi. Era costituito da una sfera di metallo levigata del diametro di 58 cm con quattro antenne radio esterne per trasmettere gli impulsi.
::Apollo 11::5,1,2::::Apollo 11 fu la missione spaziale che portò i primi uomini sulla Luna, gli astronauti statunitensi Neil Armstrong e Buzz Aldrin, il 20 luglio 1969 alle 20:17:40 UTC. Armstrong fu il primo a mettere piede sul suolo lunare, sei ore dopo l'allunaggio, il 21 luglio alle ore 02:56 UTC; Aldrin lo raggiunse 19 minuti più tardi. I due trascorsero circa due ore e mezza al di fuori della navicella, e raccolsero 21,5 kg di materiale lunare che riportarono a Terra.
::Marte Rover::4,2,6::::Un Mars rover è un veicolo a motore progettato per viaggiare sulla superficie di Marte. I rover presentano diversi vantaggi rispetto ai lander fissi: esaminano più territorio, possono essere indirizzati verso caratteristiche interessanti, possono posizionarsi in posizioni soleggiate per resistere ai mesi invernali e possono approfondire le conoscenze su come eseguire il controllo dei veicoli robotici molto a distanza. Hanno uno scopo diverso rispetto ai veicoli spaziali orbitali come Mars Reconnaissance Orbiter. Uno sviluppo più recente è l'elicottero Mars.
::Vostok 1::5,2,0::::Vostok 1 (in russo Восtок-1) fu la prima missione con equipaggio umano svoltasi nel corso del programma sovietico di esplorazione spaziale Vostok nonché il primo volo umano nello spazio in assoluto. Il 12 aprile 1961 il cosmonauta Jurij Alekseevič Gagarin (in russo Юрий Алексеевич Гагарин) divenne il primo essere umano a orbitare intorno alla Terra.
::Telescopio James Webb::5,2,0::::Il telescopio spaziale James Webb (in inglese James Webb Space Telescope, JWST, o semplicemente Webb) è un telescopio spaziale per l'astronomia a raggi infrarossi,[2] lanciato il 25 dicembre 2021[3][4][5][6] dallo spazioporto di Arianespace a Kourou, nella Guiana francese, trasportato in orbita solare da un razzo Ariane 5. Il telescopio è il frutto di una collaborazione internazionale tra l'Agenzia spaziale statunitense (NASA), l'Agenzia spaziale europea (ESA) e l'Agenzia spaziale canadese (CSA).