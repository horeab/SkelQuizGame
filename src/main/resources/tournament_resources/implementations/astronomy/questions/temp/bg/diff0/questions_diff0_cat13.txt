::Небесна сфера::1,3,5::::Небесна сфера е понятие, използвано в астрономията и навигацията като практичен инструмент за описване и картографиране на небесните обекти. Тя представлява абстрактна сфера, концентрична със земята и с произволно голям радиус. Космическите тела в действителност са на различни разстояния от земята, но могат да се представят като еднакво отдалечени или проектирани върху нейната повърхност. С добра точност може да се каже, че небесната сфера е мислено проектирана сфера, в чийто център се намира наблюдателят и върху която се счита, че са разположени всички небесни тела.
::Слънчев часовник::0,2,4::::Слънчевият часовник е създаден в Древен Египет. Той представлява часовник, който измерва времето по изменението на дължината на сянката на гномона (стрелката) и движението ѝ по часовата скала. Тези часовници се споменават дори в Библията. Те са познати на хората от древни времена. Появяването им е свързано с момента в който човекът осъзнава връзката между положението и дължината на сянката и положението на слънцето.
::Телескоп::3,4,0::::Телескопът (други имена: далекоглед, остар. пусула (от итал. bossola – компас)), е уред за наблюдаване на астрономически обекти. Обикновено под телескоп се разбира оптичен телескоп, но съществуват и телескопи за по-голямата част от спектъра на електромагнитно излъчване, както и за други видове сигнали.
::Астрономически часовник::1,2,0::::Астрономическият часовник е часовник със специални механизми, които позволяват да се покаже относителното разположение на Слънцето, Луната, зодиакалните съзвездия, а понякога и най-големите планети.
::Фотометър::5,1,2::::Фотометърът е инструмент, който измерва силата на електромагнитното излъчване в диапазона от ултравиолетови до инфрачервени лъчи, включително видимия спектър. Повечето фотометри преобразуват светлината в електрически ток с помощта на фоторезистор, фотодиод или фотоумножител.
::Астрономически спътник::4,1,0::::Астрономически спътник, космическа обсерватория или космически телескоп е инструмент в космоса, предназначен за наблюдаване и изследване на космически обекти.