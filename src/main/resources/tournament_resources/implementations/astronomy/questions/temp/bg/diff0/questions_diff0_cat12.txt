::Галактика::1,3,5::::Галактика (на старогръцки: Γαλαξίας – Млечен път) е гравитационно свързана система от звезди, междузвезден газ и прах, плазма, а също и невидима тъмна материя. Всички обекти в състава на галактиката участват в движението около общия център на масата. В състава на галактиките влизат и различни видове звездни купове и мъглявини, като повечето от звездите в галактиките са част от система от две или повече звезди.
::Черна дупка::1,3,5::::Черната дупка е област в пространство-времето, която не може да бъде напусната от нищо, дори от светлината.[3] Общата теория на относителността предвижда, че достатъчно компактна маса би могла да деформира пространство-времето до такава степен, че да се образува черна дупка. Около черната дупка се образува математически определима повърхнина, наречена хоризонт на събитията, която маркира мястото, от което връщането е невъзможно.
::Мъглявина::1,3,5::::Мъглявината представлява междузвезден облак от прах, газ и плазма. Тя може да се види благодарение на излъчваните или поглъщани от нея вълни и частици, което я отличава от околната междузвездна среда.
::Квазар::1,3,5::::Квазар е вид астрономически обект, представляващ изключително ярко активно галактично ядро.
::Пулсар::1,3,5::::Пулсар (от пулсиращ радиоизточник)[1][2] е силно намагнетизирана въртяща се неутронна звезда, която излъчва лъчи електромагнитно излъчване от своите магнитни полюси.
::Планета::1,3,5::::Планета (на гръцки: πλανήτης – странник, пътешественик) е тяло с достатъчна маса, за да приеме кръгла форма под действието на силата на гравитацията, което обикаля около звезда и не произвежда енергия чрез термоядрени реакции.
::Звезден куп::1,3,5::::Звездният куп е група от десетки до стотици хиляди звезди, задържани от взаимната си гравитация и с предполагаем общ произход.
::Луна::1,3,5::::Луната[2] е единственият естествен спътник на Земята и петият по размери в Слънчевата система. Българските названия месец[3] и месечина[4], произлизащи от старобългарското Мѣсѧць, днес се използват единствено поетично и в думата полумесец, което е и нейният символ. Средното разстояние между Луната и Земята е 384 403 km. Лунният диаметър е 3476 километра.
::Комета::1,3,5::::Комета (на старогръцки: κομήτης или komḗtēs – с коса, космат) е малък астрономически обект в Слънчевата система, подобен на астероид, но съставен предимно от лед (въглероден диоксид, метан и вода), прах, скални частици и примеси от различни минерали.