::Телескоп Хъбъл::1,3,6::::Космически телескоп Хъбъл (на английски: Hubble Space Telescope, HST) е автоматична обсерватория на орбита около Земята, наименуван в чест на Едуин Хъбъл.
::Международна космическа станция::0,2,4::::Международната космическа станция (МКС) е най-голямата модулна космическа станция в момента в ниска околоземна орбита. Това е мултинационален съвместен проект, включващ пет участващи космически агенции: НАСА (САЩ), Роскосмос (Русия), JAXA (Япония), ESA (Европа) и CSA (Канада).[7][8] Собствеността и използването на космическата станция се установяват с междуправителствени договори и споразумения.[9] Станцията служи като лаборатория за изследване на микрогравитацията и космическата среда, в която се провеждат научни изследвания в астробиологията, астрономията, метеорологията, физиката и други области.[10][11][12] МКС е подходяща за тестване на системите и оборудването на космическите кораби, необходими за евентуални бъдещи дългосрочни мисии до Луната и Марс.
::Gran Telescopio Canarias::3,4,5::::Gran Telescopio Canarias (GranTeCan или GTC) е 10,4 m (410 инча) рефлекторен телескоп, разположен в обсерваторията Roque de los Muchachos на остров Ла Палма, на Канарските острови, Испания. Това е най-големият в света оптичен телескоп с една апертура.
::Спутник::1,6,0::::Спутник-1 (от руски, в превод „Спътник-1“) е първият изкуствен спътник, изстрелян около Земята. Изведен е в ниска околоземна орбита от Съветския съюз на 4 октомври 1957 г. и е първият от поредицата спътници по космическата програма Спутник. Неочакваната новина за успеха на Спутник-1 разпалва „спътникова криза“ в САЩ и нагорещява космическата надпревара по време на Студената война. Изстрелването на спътника предизвиква нови политически, военни, технологични и научни събития.
::Аполо 11::5,1,2::::Аполо 11 (на английски Apollo 11) е първият пилотиран космически кораб от програмата Аполо на НАСА, чийто екипаж достига и каца на Луната. Корабът излита на 16 юли 1969 от космическия център Кейп Кенеди Флорида с екипаж Нийл Армстронг, Майкъл Колинс и Едуин Олдрин и на 20 юли 1969 спускаемият апарат Ийгъл успешно каца на Луната. Нийл Армстронг е първият човек в историята на човечеството, стъпил на Луната.
::Марсоход::4,2,6::::Марсоходът е космически апарат, който се движи самостоятелно по повърхността на Марс след кацане.
::Восток 1::5,2,0::::„Восток“ е съветски космически кораб от серията „Восток“. Първият космически апарат издигнал човек на околоземна орбита. Стартът е в 9 часа 7 минути московско време (06:07:00 UTC) от космодрума Байконур. Корабът прави една обиколка на Земята и се приземява в 10 часа и 55 минути (07:55:00 UTC) в района на село Смеловка, Саратовска област. Масата на апарата е 4,73 тона, а дължината (без антените) – 4,4 м, максимален диаметър – 2,43 м, перигей – 181 км, апогей – 327 км, период на обиколка – 89,34 мин, космонавт на борда – Юрий Гагарин. Дубльор за полета – Герман Титов.
::Телескоп Джеймс Уеб::5,2,0::::Космическият телескоп „Джеймс Уеб“ (на английски: James Webb Space Telescope или JWST) е космическа обсерватория, предназначена основно за провеждане на инфрачервена астрономия. Като най-мощният телескоп, изстрелван някога в космоса, неговата значително подобрена инфрачервена резолюция и чувствителност ще му позволят да вижда обекти, които са твърде стари, далечни или слаби за космическия телескоп Хъбъл. Очаква се това да даде възможност за широк спектър от изследвания в областите на астрономията и космологията, като наблюдение на първите звезди и образуването на първите галактики, както и подробна атмосферна характеристика на потенциално обитаеми екзопланети.