::Telescopul Hubble::1,3,6::::Telescopul spațial Hubble (prescurtat HST, de la numele lui în engleză Hubble Space Telescope) este un telescop plasat pe orbită în jurul Pământului, numit așa după astronomul american Edwin Hubble. Este poziționat în afara atmosferei terestre, ceea ce îi conferă avantaje semnificative față de telescoapele de pe Pământ, imaginile nefiind perturbate de către turbulențele atmosferice, iar telescopul putând capta informații și în spectrul ultraviolet, ale cărui lungimi de undă sunt în mod normal puternic atenuate de către stratul de ozon al Pământului.
::Statia Spatiala Internationala::0,2,4::::Stația Spațială Internațională (abreviat SSI; în engleză The International Space Station, ISS, în rusă Междунаро́дная косми́ческая ста́нция, МКС) este o stație spațială experimentală aflată în spațiu. Ea poate servi ca spațiu locuibil pentru un echipaj, post de comandă pentru operații pe orbită în jurul Pământului și ca port de întâlnire și acostare pentru mici nave spațiale.
::Gran Telescopio Canarias::3,4,5::::GranTeCan, prescurtare din spaniolă de la „Gran Telescopio Canarias” (Marele telescop al Canarelor, prescurtat uneori GTC), este la ora actuală (august 2009) cel mai mare telescop optic cu o singură oglindă (nesintetic) din lume.
::Sputnik::1,6,0::::Sputnik 1 (rusă Спутник-1, pronunția IPA: ˈsputʲnʲək, prescurtat ПС-1 – PS-1, de la „Простейший Спутник-1” sau Satelitul Elementar-1[4] a fost primul satelit artificial care a orbitat în jurul Pământului, lansat de Uniunea Sovietică la data de 4 octombrie 1957, la 19h 29 min 34 s UTC și pus pe orbită la 19 h 33 min 48 s, de la Cosmodromul Baikonur, aflat în Kazahstan.
::Apollo 11::5,1,2::::Apollo 11 este numele primei misiuni în care omul a pășit pe suprafața satelitului natural al Pământului, Luna. Este în același timp și cea de-a cincea misiune cu echipaj uman din Programul Apollo, gestionat de NASA, și a treia care plasează oameni pe orbita lunară.
::Mars Rover::4,2,6::::Un rover Marte este un vehicul cu motor conceput pentru a călători pe suprafața lui Marte. Roverele au mai multe avantaje față de aterizatoarele staționare: examinează mai mult teritoriu, pot fi direcționați către caracteristici interesante, se pot plasa în poziții însorite pentru a face față lunilor de iarnă și pot avansa cunoștințele despre cum să efectueze controlul robotizat foarte la distanță.
::Vostok 1::5,2,0::::Vostok 1 (în rusă Восток 1, „Răsăritul” 1) a fost numele misiunii care a realizat primul zbor spațial cu echipaj uman din istoria omenirii. Lansată la 12 aprilie 1961, racheta Vostok 3KA a plasat pe orbită modulul spațial în care se afla cosmonautul sovietic Iuri Gagarin, prima dată când cineva a părăsit atmosfera terestră și ajuns pe orbită.
::Telescopul James Webb::5,2,0::::Telescopul spațial James Webb (JWST) este un telescop spațial dezvoltat de NASA, Agenția Spațială Europeană (ESA) și Agenția Spațială din Canada (CSA). Este destinat să succcedă telescopului spațial Hubble ca misiune emblematică a NASA în astrofizică.[6][7] JWST a fost lansat la 25 decembrie 2021 pe o rachetă Ariane 5 VA256. Este conceput să ofere o rezoluție și o sensibilitate îmbunătățite în infraroșu față de Hubble și va permite o gamă largă de investigații în domeniile astronomiei și cosmologiei, inclusiv observații ale unora dintre cele mai îndepărtate evenimente și obiecte din Univers, cum ar fi formarea primelor galaxii.