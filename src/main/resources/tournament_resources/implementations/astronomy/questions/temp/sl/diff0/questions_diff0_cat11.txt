::Teleskop Hubble::1,3,6::::Vesoljski teleskop Hubble (tudi Hubblov vesoljski daljnogled; angleško Hubble Space Telescope, okrajšano HST) je zrcalni daljnogled v tirnici okrog Zemlje. Njegova lega zunaj Zemljinega ozračja omogoča, da lahko z njim posnamejo izredno ostre slike. Od njegove izstrelitve in vtirjenja leta 1990 je postal eden od najpomembnejših daljnogledov v zgodovini astronomije. Z njim so opravili nekaj izjemnih opazovanj in je pomagal astronomom pri boljšem razumevanju mnogih osnovnih problemov v astrofiziki. Imenovali so ga po ameriškem astronomu Edwinu Powllu Hubblu.
::Mednarodna vesoljska postaja::0,2,4::::Mednarodna vesoljska postaja (MVP, angleško International Space Station - ISS, rusko Междунаро́дная косми́ческая ста́нция - МКС) je vesoljska postaja v nizkozemeljski orbiti, skupni projekt petih vesoljskih agencij ZDA (NASA), Rusije (FKA), Japonske (JAXA), Kanade (CSA) in Evropske unije (ESA).[1][2] Služi predvsem kot infrastruktura za raziskave učinka mikrogravitacije, kozmičnega sevanja in drugih vesoljskih pojavov. Glavni cilj je razkritje vplivov na biologijo človeka med daljšim bivanjem v vesolju, astronavti pa preučujejo tudi astronomijo, astrobiologijo, vesoljsko vreme in fizične pojave, kot sta temna snov in temna energija.[3][4]
::Gran Telescopio Canarias::3,4,5::::Gran Telescopio Canarias (GranTeCan ali GTC) je 10,4 m zrcalni teleskop, ki se nahaja v observatoriju Roque de los Muchachos na otoku La Palma na Kanarskih otokih v Španiji. Je največji optični teleskop z enojno zaslonko na svetu.
::Sputnik::1,6,0::::Sputnik 1 (rusko Спутник-1, Sopotnik 1, kodna označba PS-1 (ПС-1), Простейший Спутник-1, Osnovni Sopotnik-1)[1] je bil prvi Zemljin umetni satelit, prvi iz niza sovjetskih satelitov Sputnik. Izstrelili so ga 4. oktobra 1957 v času mednarodnega geofizikalnega leta s 5. raziskovalnega poligona Ministrstva za obrambo ZSSR »Tjura-Tam« (sedaj Toretam) (NIIP-5), kasneje poimenovanega kot Kozmodrom »Bajkonur«.
::Apollo 11::5,1,2::::Apollo 11 je bila prva vesoljska odprava s človeško posadko, ki je pristala na Luni, in peta po vrsti v Nasinem Programu Apollo.
::Mars Rover::4,2,6::::Mars Exploration Rover ali MER je tekoča robotska vesoljska odprava raziskovanja Marsa. Začela se je leta 2003, ko so na Mars poslali dve vozili - Spirit in Opportunity. Na planet so ju poslali z namenom raziskati Marsovo površje in geologijo.
::Vostok 1::5,2,0::::Vostok 1 (rusko Восток-1, Vzhod 1) je bil del sovjetskega vesoljskega programa Vostok. To je bila prva vesoljska odprava s človeško posadko. V krožnico okoli Zemlje so ga izstrelili 12. aprila 1961 in je ponesel edinega kozmonavta majorja Jurija Aleksejeviča Gagarina, prvega človeka, ki je kdajkoli potoval nad Zemljinim ozračjem in prvega v krožnici planeta.
::Teleskop James Webb::5,2,0::::Vesoljski teleskop James Webb (JWST) je vesoljski teleskop, ki ga je razvila NASA s prispevki Evropske vesoljske agencije (ESA) in Kanadske vesoljske agencije (CSA). Teleskop je dobil ime po Jamesu E. Webbu,[8] ki je od 1961 do 1968 vodil agencijo NASA in je imel osrednjo vlogo v programu Apollo.[9][10] JWST naj bi nasledil Vesoljski teleskop Hubble kot naslednji vodilni projekt v astrofiziki. JWST je bil lansiran 25. decembra 2021 s poletom Ariane VA256.